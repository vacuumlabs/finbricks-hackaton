Wellness & Spa Infinit Maximus
Termální bazény & Saunový svět Infinit
TERMÁLNÍ BAZÉNY nabízí dva vnitřní a dva venkovní termální bazény. Ve vnitřní části se nachází whirlpool a relaxační bazén, který je průplavem spojen s venkovním termálním bazénem a vzniká tak 30 metrů dlouhý bazén.  Venkovní bazén je otevřen za každého počasí, teplota vody se přizpůsobuje venkovnímu počasí (v létě má voda příjemných 30 až 33 °C, v zimě je teplota 35 až 37 °C). Do bazénů si s sebou můžete vzít i váš oblíbený nápoj zakoupený v jednom z našich barů. Pro váš komfort jsme do bazénu zabudovali držáky na nápoje. Ve venkovní části se dále nachází slaný whirlpool (salinita 1 až 2 %).
SAUNOVÝ SVĚT nabízí až 12 druhů vnitřních a venkovních saun včetně parních a Kneippových lázní. Ochladit se můžete hned několika způsoby: sprchou, kbelíkem studené vody, ve čtyřech ochlazovacích bazéncích či v blankytně modrém přírodním jezírku. K dispozici jsou dva fresh bary, pro regeneraci můžete využít vnitřní a venkovní odpočívárnu s krbem nebo venkovní relaxační zóny s lehátky.
PRIVÁTNÍ SPA & MASÁŽE
Interiér této privátní zóny je navržen v balijském stylu a vybaven originálním zařízením a sochami dovezenými přímo z ostrova Bali. Nabízíme vám hned několik možností. Vyzkoušet můžete masáže klasické, relaxační, s kvalitními Bio olejíčky, těhotenské či speciální rituál Dotek lípy a rituál Freya, inspirovaný tradicemi severských zemích. Dále pro vás máme v nabídce tři druhy privátních koupelí. Ve VÍŘÍVÉ KOUPELI můžete využít bylinné či solné koupele. V unikátní BALI VANĚ, vyrobené z jednoho kusu lávového kamene dovezeného z Bali, ty nejvoňavější olejové koupele. PRIVÁTNÍ WHIRLPOOL poskytuje ničím nerušené rozjímání pro páry, ale i pro skupiny přátel, maximální kapacita je šest osob. maximus bali vana bez lidi mesce


Degustační menu na Pivolodi
Pívo, jídlo a zase pívóóóó. Degustační menu na lodi Pivovar mísí hned několik jedinečných zážitků. Skvělé jídlo, kvalitní pivo a jedinečné prostředí Vltavy a Prahy samotné. Hned v úvodu dostanete pivní prkénko 5 speciálů. Lahodný pivovarský guláš ani nemá cenu popisovat, to se zkrátka musí zažít! A aby toho nebylo málo, tak si po jídle, budete moci pivovar prohlédnout. Jestli chcete popíjení piva pozvednout na úplně novou úroveň, tak je pro vás tento zážitek tím pravým!
Hlavní výhody zážitku
    Ochutnávka 5 pivních speciálů.
    Oběd v podobě polévky a pivovarského guláše.
    Příjemná degustace na Vltavě.
    Prohlídka pivovaru.


HELENA show 23
Helena Vondráčková a její doprovodná kapela Charlie Band vyrážejí na koncertní turné "HELENA show 23". Jde o páté turné v řadě v produkci Agentury MM Praha.
Každý koncert je přenášen na LED stěnu a doplněn unikátní videoprojekcí. Poslechnout si můžete nejenom osvědčené hity jako je Dlouhá noc, Sladké mámení, Dvě malá křídla tu nejsou, Já půjdu dál nebo Vzhůru k výškám, které se mezi fanoušky stále těší velké oblibě, písně ze 70. a 80. let v nových aranžích, ale také novinky z posledního studiového alba Tvrdohlavá.
Jako exkluzivní host se představí Tomáš Slavíček - tanečník, choreograf a především několikanásobný mistr světa ve stepu. S Helenou Vondráčkovou spolupracuje od roku 2009. V repertoáru mají řadu společných stepařských čísel, která mají u diváků vždy obrovský úspěch.
Těšit se můžete i na další zajímavé hosty.